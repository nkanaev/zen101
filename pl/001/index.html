<!DOCTYPE html>
<html lang="pl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Filiżanka herbaty</title>
    <link rel="icon" href="../../favicon.ico">
    <link rel="stylesheet" href="../../styles.css">
</head>
<body>
    <h1>Filiżanka herbaty</h1>
    <p>Nan-in, japoński mistrz żyjący w epoce Meiji, gościł profesora z pobliskiego uniwersytetu, który przyszedł dowiedzieć się czegoś o zen.</p>
    <p>Nan-in zaproponował mu herbatę. Napełniał swojemu gościowi filiżankę, lecz kiedy ta była już pełna, Nan-in nie przestawał nalewać.</p>
    <p>Profesor patrzył jak napój rozlewa się po powierzchni stołu, aż w końcu nie wytrzymał.</p>
    <p>– Filiżanka jest przepełniona – powiedział do mistrza. – Więcej herbaty się nie zmieści!</p>
    <p>– Podobnie jak ta filiżanka – odparł Nan-in – jesteś przepełniony własnymi opiniami i rozważaniami. Jak mogę pokazać ci zen, jeśli najpierw nie opróżnisz filiżanki?</p>
    <nav>
        <a href="./../"><img src="../../list.svg" alt="toc"></a>
        <a href="../002"><img src="../../chevron-right.svg" alt="next"></a>
    </nav>
</body>
</html>
